# Numeri reali

## Assiomi

Un assioma è un _enunciato_, che anche se non dimostrato, **è considerato vero** perchè _evidente_.

Sia $G$ un **insieme** e $\ast$ un'**operazione binaria** (operazione con due operandi) appartenente ad un **gruppo** $(G, \ast)$. \
$\forall a, b \in G, a \ast b \in G \Rightarrow$ sono soddisfatti i seguenti assiomi:
1. **Proprietà associativa**: $(a \ast b) \ast c = a \ast (b \ast c), \forall a, b, c \in G$
2. **Esistenza dell'elemento neutro**: $\exists e \in G : a \ast e = a, \forall a \in G$
3. **Esistenza dell'inverso**: $\forall a \in G, \exists a^{-1} : a \ast a^{-1} = e$ cioè l'elemento neutro

Per cui l'insieme dei numeri reali $\mathbb{R}$ soddisfa quattro assiomi:

1. **Somma** ($+$)
	- Associativa: $a + (b + c) = (a + b) + c$
	- Esistenza dell'elemento neutro: $a + 0 = a$
	- Esistenza dell'inverso: $a + (-a) = 0$

	Inoltre, $(\mathbb{R}, +)$ è chiamato **gruppo commutativo** perchè soddisfa anche:
	- Commutativa: $a + b = b + a$

2. **Prodotto** ($\cdot$)
	- Associativa: $a \cdot (b \cdot c) = (a \cdot b) \cdot c$
	- Esistenza dell'elemento neutro: $a \cdot 1 = a$
	- Esistenza dell'inverso: $a \cdot a^{-1} = 1$

	In più, $(\mathbb{R}, +, \cdot)$ è chiamato **corpo commutativo** (o campo) perchè soddisfa anche:
	- Commutativa: $a \cdot b = b \cdot a$
	- Distributiva: $a \cdot (b + c) = a \cdot b + a \cdot c$

3. **Ordinamento**

	L'insieme $\mathbb{R}$ soddisfa anche una **relazione d'ordine** $(\mathbb{R}, \leq)$, per cui $x \leq y \lor y \geq x$.

	Possiede anche due proprietà per cui $\forall a, b \in \mathbb{R} : a \leq b$ si ha:
	- Compatibilità con la somma: $a + c \leq b + c, \forall c \in \mathbb{R}$
	- Compatibilità con il prodotto: $a \cdot c \leq b \cdot c, \forall c \in \mathbb{R}^+ \cup \{0\}$

	Un insieme che soddisfa anche questo assioma si dice **corpo commutativo ordinato**, come lo è $\mathbb{R}$.

4. **Completezza**

	Per ogni coppia di insiemi $A, B$ contenuti in $\mathbb{R}$ tale che $a \leq b$ per ogni $a \in A$ e $b \in B$, esiste un elemento $c \in \mathbb{R}$ (detto elemento separatore) tale che $a \leq c \leq b$.

	Nel caso di $\mathbb{Q}$, esso non soddisfa questo assioma, perchè $\nexists c \in \mathbb{Q} : c^2 = 2$.

	Quindi, $\mathbb{R}$ rispetta anche questo assioma.

## Estremi

### Maggioranti e minoranti

Di un insieme $A \subseteq \mathbb{R}$, si dice **insieme maggiorante** l'insieme di tutti i $b \in \mathbb{R} : \forall x \in A, x \leq b$. \
Per esempio, con $\{-3, 1, 5\}$, $b$ è maggiorante se $b \geq 5$; con $\mathbb{N}$ invece, il maggiorante non esiste.

![In viola l'insieme dei maggioranti](https://i.imgur.com/hrF0Dll.png)

Un **insieme minorante** invece, è l'insieme di tutti i $a \in \mathbb{R} : \forall x \in A, a \leq x$. \
Per esempio, con $\mathbb{N}$, $a$ è minorante se $a \leq 0$ (con $a \in \mathbb{R}$).

![In viola l'insieme dei minoranti](https://i.imgur.com/WLtHOtA.png)

Quando un insieme non possiede dei maggioranti si dice **superiormente illimitato**, mentre quando non possiede dei minoranti si dice **inferiormente illimitato**.

### Estremo superiore e inferiore

In un insieme si dice **estremo superiore** o $\sup(A)$, l'elemento più piccolo dei suoi maggioranti.

![In viola l'estremo superiore](https://i.imgur.com/9cLTncL.png)

Vale la proprietà per cui su un insieme $A \subseteq \mathbb{R}$ _superiormente limitato_, $\exists a \in A : a > \sup(A) - \epsilon, \forall \epsilon > 0$, cioè che ci sarà sempre un punto in $A$ che sta in mezzo tra un altro punto (dato dalla differenza $\epsilon$) e l'estremo superiore, qualsiasi sia $\epsilon$.

Mentre si dice **estremo inferiore** o $\inf(A)$, l'elemento più grande dei suoi minoranti.

![In viola l'estremo inferiore](https://i.imgur.com/Tf7YnMZ.png)

Anche qui, vale la proprietà per cui su un insieme $A \subseteq \mathbb{R}$ _inferiormente limitato_, $\exists a \in A : a < \inf(A) + \epsilon, \forall \epsilon > 0$.

### Massimo e minimo

In un insieme $A$, se $\sup(A) \in A \Rightarrow \sup(A)$ corrisponde al **massimo**, cioè il più piccolo dei maggioranti contenuto in $A$.

Invece, se $\inf(A) \in A \Rightarrow \inf(A)$ è il **minimo**, cioè il più grande dei minoranti contenuto in $A$.

## Intervalli

Un intervallo $I$ (e.g. $[0, 2]$) si può definire come $\forall x, y \in I : x \leq y \Rightarrow z \in I, \forall z \in \mathbb{R} : x \leq z \leq y$, e cioè che tra qualunque coppia di punti arbitrari $x$ e $y$ (con $x \leq y$) dentro $I$, ci saranno infiniti punti $z \in \mathbb{R}$ tra $x$ e $y$ inclusi in $I$.

Alcuni tipi di combinazioni di intervalli possono essere:
- $(a, b)$ o $]a, b[$: limitato, aperto
- $[a, b]$: limitato, chiuso
- $[a, b)$: limitato, chiuso a sinistra e aperto a destra
- $(a, +\infty)$: illimitato superiormente e aperto a sinistra
- $(-\infty, b]$: illimitato inferiormente e chiuso a destra
- $(-\infty, +\infty)$: illimitato (e uguale ad $\mathbb{R}$)
- $[a, a] = \{a\}$
- $(a, a) = [a, a) = (a, a] = \emptyset$

### Proprietà

- $\emptyset$ è l'unico insieme ad essere sia aperto che chiuso
- Con $A, B$ aperti, $A \cup B$ e $A \cap B$ sono aperti
- $\bigcup_{n=1}^{+\infty}A_n$, cioè l'unione di infiniti intervalli, è aperta
- $\bigcap_{n=1}^{+\infty}A_n$, cioè l'intersezione di infiniti intervalli, può non essere aperta

	Per esempio, con $n \in \mathbb{N}$:

	$$\bigcap_{n=1}^{+\infty} \left(-\frac{1}{n}, \frac{1}{n}\right) = A_1 \cap A_2 \cap ... \cap A_n = \{0\} = [0, 0]$$

	Che dimostra che l'intersezione di infiniti intervalli che diventano sempre più piccoli su $0$ è $\{0\}$.

- Con $A, B$ chiusi, $A \cup B$ e $A \cap B$ sono chiusi
- $\bigcap_{n=1}^{+\infty}A_n$, cioè l'intersezione di infiniti intervalli, è aperta
- $\bigcup_{n=1}^{+\infty}A_n$, cioè l'unione di infiniti intervalli, può non essere chiusa

	Per esempio, con $n \in \mathbb{N}$:

	$$\bigcup_{n=1}^{+\infty} \left[-n, n\right] = A_1 \cup A_2 \cup ... \cup A_n = \mathbb{R}$$

	Che dimostra che l'unione di infiniti intervalli che diventano sempre più grandi è $\mathbb{R}$, che è aperto.

### Teorema di Cantor

Dati $I_n$ intervalli **chiusi e limitati**, tale che $I_{n+1} \subseteq I_n$ allora $\exists c \in \mathbb{R} : c \in \bigcap_{n = 1}^{+\infty} I_n$.

Inoltre, se l'ampiezza di $I_n$ tende a diminuire con l'aumentare di $n$, allora $\bigcap_{n=1}^{+\infty} I_n = \{c\}$, con $c \in \mathbb{R}$.

### Intorni

Dato un punto $p \in \mathbb{R}$, si chiamerà **intorno di** $p$ un qualunque intervallo aperto $]a, b[ \in \mathbb{R}$, che contenga il punto $p$.

Avendo un raggio $r > 0$:
- $B(p, r) = (p - r, p + r)$ si chiamerà **intorno circolare aperto** di $p$
- $(p - r, p]$ sarà l'**intorno sinistro** di $p$
- $[p, p + r)$ sarà l'**intorno destro** di $p$

![Intorno in 0 con raggio 1](https://i.imgur.com/WYNLRpi.png)

Inoltre, chiamiamo $\overline B(p, r) = [p - r, p + r]$ **intorno circolare chiuso** di $p$.

#### Punti interni ed esterni

Un punto $x$ si dice **interno** ad un intervallo $A$ se $x \in A$ e $\exists r > 0 : B(x, r) \subset A$, di conseguenza $\sup(A)$ e $\inf(A)$ non sono considerabili come punti interni ad $A$.

Un punto $x$ è detto **esterno** invece, se $\exists r > 0 : B(x, r) \subset A^C$ cosa che, anche in questo caso, esclude gli estremi.

Il simbolo $\mathring A$ corrisponde all'**insieme di tutti i punti interni** ad $A$, e $A = \mathring A$ quando $A$ è aperto.

#### Punti di frontiera

Un punto $x$ si dice **di frontiera** ad un intervallo $A$ se $\exists y \in A, \exists z \in A^C : y, z \in B(x, r), \forall r > 0$, cioè che la palla $B(x, r)$ includerà sia alcuni punti di $A$, che alcuni punti di $A^C$, e di conseguenza $x$ non è né interno né esterno, ma _di frontiera_ tra $A$ e il suo complementare.
